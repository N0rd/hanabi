<h3>BEVEZETÉS</h3>
	<p class="rulesp"> A hanabi eredendően egy kártyajáték, rendszerünk ezt probálja leszimulálni.</p>
	<p class="rulesp">A Hanabi kifejezés a japán nyelvből ered, melynek jelentése tűzvirág. A Hanabiban a játékosok bombasztikus tűzijátékot próbálnak az égre varázsolni. Ehhez mindannyian egy csapatként fognak dolgozni. A játékosoknak csak egyesült erővel sikerülhet a nézőket lenyűgözni.</p>

<h3>JÁTÉKELEMEK</h3>
	<p class="rulesp">A játék 50 tűzijátékkártyából áll öt színben (piros, sárga, zöld, kék, fehér), színenként 10-10 kártyával a következő értékekkel:<br />3db 1es, 2db 2es, 2db 3as, 2db 4es, 1db 5ös</p>
	<p class="rulesp">Adott még extra 10 tűzijátékkártya a különböző játékvariánsokhoz, a fentivel megegyező értékekel.</p>
	<p class="rulesp">8 utalás jelsző (+1 a variánsokhoz)</p>
	<p class="rulesp">3 vihar jelző</p>
	
<h3>A JÁTÉK CÉLJA</h3>
	<p class="rulesp">A Hanabi egy kooperatív játék, ami azt jelenti, hogy a játékosok egy csapatként játszanak. A játékosoknak a tűzijátékkártyákat színenként kell emelkedő számsorrendben kijátszaniuk, minden szint csak egyszer elkezdeve. Azonban saját kártyáikat nem láthatják, így csak a társaiktól eredő utalásokra támaszkodhatnak. Minél több kártyát tudnak a játékosok hiba nélkül kijátszani, annál	több pontot kapnak a játék végén.</p>
	
<h3>ELŐKÉSZÜLETEK</h3>
	<p class="rulesp">A tűzijátékkártyákat jól megkeverjük. A kártyákból a játékosok számától függően fogunk osztani a játékosoknak:</p>
		<ul class="rulesul"> 
			<li>2 vagy 3 játékos esetén: 5 kártyát</li>
	 		<li>4 vagy 5 játékos esetén: 4 kártyát</li>
		</ul>
	<p class="important">Fontos: Más kártyajátékokkal ellentétben itt a játékosok nem láthatják saját kártyáikat! Mindenkinek úgy kell a kártyákat	kézbe vennie, hogy csak a hátlapját lássa. A kártyák előlapját csak a többi játékos láthatja.</p>
	<p class="rulesp">A többi kártyát képpel lefelé fordítva az asztal közepére helyezzük: ez lesz a húzópaklink.</p>

<h3>JÁTÉKMENET</h3>
	<p class="rulesp">Az óramutató járása szerint fogunk játszani. A soron lévő játékosnak a következő akciók egyikét kell végrehajtania. A játékosnak ki kell választania az egyik akciót. Passzolnia nem lehet!	Ha a játékos befejezte akcióját, az óramutató járása szerint következő játékos kerül sorra.</p>
	<ol class="abc">
		<li>Utalást tesz egy másik játékos lapjára</li>
		<li>Eldob egy kártyát</li>
		<li>Kijátszik egy kártyát</li>
	</ol></p>
	<p class="important">Fontos: A többi játékos sem az akció kiválasztását, sem magát az akciót nem kommentálhatja	és semmilyen módon nem befolyásolhatja azt.</p>
<h4>a. Az utalás</h4>
	<p class="rulesp">A játékosok utalások segítségével adhatnak információt arról, hogy mi van a játékostársuk kezében. A játékos elhasznál egy utalást, egy másik játékos segitségére. A következő utalások egyikét adhatja:</p>
		<ol class="rulesol">
			<li><h5>Szín megnevezése</h5>
				<p class="rulesp">A játékos megnevez egy színt és megmutatja egy játékostársának az összes ilyen színű kártyáját.</p>
				<p class="important">Fontos: A játékos ilyenkor az <strong>összes</strong> ilyen színű kártyát mutatja társának!</p>
				<p class="example">Példa: Az első és a negyedik lapod sárga.</p>
 				<p class="rulesp">Megnevezhetük olyan szint is amivel az adott játékostársunk nem rendelkezik!</p>
				<p class="example">Példa: Nincs kék kártyád.</p>        
			</li>
			<li><h5>Érték megnevezése</h5>
				<p class="rulesp">A játékos megnevez egy értéket és megmutatja a játékostársának az összes olyan értékű kártyáját.</p>
				<p class="important">Fontos: A játékos ilyenkor az <strong>összes</strong> olyan értékű kártyát megmutatja társának!</p>
				<p class="example">Példa: A harmadik lapod ötös.</p>
				<p class="rulesp">Megnevezhetünk olyan értéket amivel adott játékostársunk nem rendelkezik!</p>
 				<p class="example">Példa: Nincs 2-esed.</p>
			</li>
		</ol>
		<p class="important">Fontos: Ha egyetlen utalási lehetőség sincs, a játékos ezt az akciót nem	választhatja!</p>
<h4>b. Egy kártya eldobása</h4>
	<p class="rulesp">A játékosnak szólnia kell, hogy eldobni szeretne egy	kártyát. A játékos kezéből egyik kártyáját képpel felfelé kijátsza, a kijátszott lapokegy külön gyüjtőhelyre a kukába kerülnek. A kuka tartalma mindig nyilt, bármikor átekinthető. Egy kártya eldobásakor egy már ehasznált utalási lehetőséget visszakapnak a játékosok. Ezután húz egy kártyát a húzópakliról és anélkül, hogy megnézné a képét, a kezébe veszi azt.</p>
		<p class="important">Fontos: Ha az összes utalási lehetőség megvan, a játékos ezt az akciót nem választhatja!</p>
<h4>c. Egy kártya kijátszása</h4>
	<p class="rulesp">A játékosnak szólnia kell, hogy kártyát szeretne kijátszani. A játékos lehelyez az asztalra egy kártyát a kezéből, képpel felfelé. A kijátszott lap vagy illik a tüzijáték sorába, vagy nem.</p>
		<ul class="rulesul">
			<li>Ha illik a tüzijátékba:
					<p class="rulesp">	A játékos behelyezi a kijátszott kártyáját az asztal közepén lévő tűzijátékba	a megfelelő színsorba. A kártyák lehelyezése a tűzijáték bekezdésben részletesen olvasható.</p>
			</li>
			<li>Ha nem illik a tüzijátékba.
				<p class="rulesp">Közeleg a vihar, az egyik viharjelző átfordul a villámot	ábrázoló oldalára, a játékosnak pedig el kell dobnia a kártyát a kukába. De ebben az esetben a játékosok nem kapnak vissza utalási lehetőséget.</p>
			</li>
		</ul>
		<p class="rulesp">Ezután húz egy kártyát a húzópakliról és anélkül, hogy megnézné a képét, a kezébe veszi azt.<p class="rulesp">
	
	<h3>A TÜZIJÁTÉK</h3>
		<p class="rulesp">A tűzijáték öt különböző színből fog állni. Minden színsort emelkedő	számsorrendben kell felépítenünk 1-től 5-ig. Minden színsort egy 1-es értékű kártyával lehet elkezdeni. Ezután egy színsorhoz úgy illeszthetünk kártyát, hogy	annak pontosan 1-gyel magasabbnak kell lennie, mint az azt megelőző kártya értéke. Egy színsorban nem szerepelhet ugyanaz a szám kétszer. Egyetlen színsort sem lehet töbször megkezdeni.</p>
		<h4>Jutalom</h4>
			<p class="rulesp">Ha egy színsorhoz kijátsszuk az 5-ös	számú kártyát, az adott sor elkészül.	Jutalomból egy  már elhasznált utalásjelző átfordulhat a fehér oldalára. Ha már mindegyik utaláslapka a fehér oldalával néz felfelé, a játékosok nem kapnak jutalmat.</p>
<h3>A JÁTÉK VÉGE</h3>
	<ol class="rulesol">A játék háromféleképpen érhet véget:
		<li>A harmadik viharjelző is átfordul a villámot ábrázoló oldalára. Vihar tör ki, ami véget vet a tűzijátéknak. A játék azonnal véget ér, a	játékosok 0 pontot kapnak, függetlenül attól, hogy hány tűzijátékkártyát játszottak ki.
		</li>
		<li>A játékosok az összes színsort befejezték. A játék azonnal véget ér és a játékosok a maximálisan elérhető 25 pont megszerzésével ünnepelhetik meg látványos győzelmüket.
		</li>
		<li>Amikor az egyik játékos felhúzza az utolsó lapot a húzópakliról, megkezdődik az utolsó kör. Minden játékosnak még őt is beleértve van egy akciója.
		</li>
	<p class="rulesp">Megjegyzés: Az utolsó körben már nem húzunk fel újabb kártyákat.</p>
	</ol>
	<p class="rulesp">Végül kiértékeljük a tűzijátékot. Ehhez összeadjuk az egyes színsorokban lévő legmagasabb számértéket. A tűzijátékot a <span class="nice">Nemzetközi Tűzijáték Egyesület</span> értékelési skálája alapján fogjuk rangsorolni:</p>
	<table class="rules">
 		<tr><th>&nbsp;&nbsp;0&nbsp;&nbsp;&nbsp;&nbsp;</th><td>A tüzijátékot elmosta a vihar!</td></tr>
		<tr><th>1&nbsp;&nbsp;-&nbsp;&nbsp;&nbsp;5</th><td>Ajjaj! A nézők kifütyülnek!</td></tr>
		<tr><th>6&nbsp;&nbsp;-&nbsp;10</th><td>Gyenge! Alig tapsolnak.</td></tr>
		<tr><th>11&nbsp;-&nbsp;15</tH><td>Elmegy! A nézők jobbhoz vannak szokva.</td></tr>
		<tr><th>16&nbsp;-&nbsp;20</tH><td>Jó! A nézők örülnek.</td></tr>
		<tr><th>21&nbsp;-&nbsp;24</tH><td>Nagyon jó! A nézők ujjonganak.</td></tr>
		<tr><th>&nbsp;&nbsp;25&nbsp;&nbsp;&nbsp;</th><td>Fergeteges! A nézők ezt a műsort sosem fogják elfelejteni.<td></tr>
	</table>
	<h3>FONTOS TANÁCSOK ÉS TIPPEK</h3>
	<ul class="rulesul">
		<li>A játékosok a kezükben lévő kártyák sorrendjét a kapott információk alapján megváltoztathatják, hogy könnyebben emlékezzenek rájuk.</li>
		<li>A dobópaklit bármikor át lehet nézni, hogy információt nyerjünk a még játékban lévő kártyákról.</li>
	 	<li>A Hanabi a játékosok közötti kommunikáción - és annak hiányán - alapul. Ha a szabályokat szigorúan értelmezzük, az utalásokon kívül nem szabadna kommunikálni. Természetesen tapasztalni fogjátok, hogy a játék közben nehéz csendben maradni. Ami kikívánkozik, úgyis kijön :), de minden csapatnál ki fog alakulni, hogy mennyi kommunikáció férhet bele a játékba.</li>
		<li>Úgy	játsszatok, hogy jól szórakozzatok!</li>
	</ul>	
<h3>VARIÁNSOK</h3>
	<h4>Nehézségi szint módosítása</h4>
	 <p class="rulesp">Túl egyszerű? Játszatok csak 2 vagy akár csak 1 viharjelzővel.</p>
	 <p class="rulesp">Túl nehéz? Használjátok a tartalék utaláslapkát vagy egészítsétek ki érmékkel, melyek további utaláslapkákat helyettesíthetnek.</p>
	<h4>Szín hozzáadás</h4>
		<p class="rulesp">Az előkészületeknél egy 6. színt is keverjetek a többi kártya közé. A maximálisan elérhető pontszám így már 30 pont lesz.</p>
	<h4>Nehezitett szín	hozzáadás</h4>
		<p class="rulesp">Ha nehezíteni szeretnétek, csak 5 extra színű kártyát keverjetek a többi közé: 1db 1, 1db 2, 1db 3, 1db 4, 1db 5.</p>
	<h4>Hamis szín hozzáadás</h4>
		<p class="rulesp">Itt bekeverünk 10 szivárvány szinű tűzijátékkártyát a többi közé, így a játék során lesz egy 6. szín is. A szín-utalásnál azonban nem nevezhetjük őket szivárványnak. Ehelyett a szín-utalásnál a megnevezett színű lapokon felül a tarka kártyákra minden esetben rá kell mutatnunk, mintha azok is adott szintüek lennének.</p>
		<p class="last">Nem állíthatjuk, hogy nincs adott színű lajpja a játékostársunknak, ha van szivárvány lapja, hiszen az "pont" olyan szinű.</p>
